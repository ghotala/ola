<h1>Terapia indywidualna</h1>
<p>Psychoterapia jest profesjonalną formą pomocy, dzięki której możesz pokonać:</p>
<ul>
<li>trudności w nawiązywaniu kontaktów</li>
<li>niską samoocenę</li>
<li>nadmierny stres i lęk</li>
<li>depresję</li>
<li>uczucie, że nie radzisz sobie z życiem</li>
<li>problemy zawodowe</li>
</ul>
<h2><span id="more-1120"></span>Psychoterapia to spojrzenie z zewnątrz</h2>
<p>Niska samoocena, wysoki poziom stresu i wiele innych czynników potrafią obniżyć poziom satysfakcji z życia i odseparować nas od bliskich nam osób. Psychoterapeuta, jako osoba spoglądająca z zewnątrz na zaistniałą sytuację, dzięki swej wiedzy i doświadczeniu może dostrzec głęboko leżące przyczyny kryzysu i pomóc w jego przezwyciężeniu.</p>
<h2>Warto zadbać o siebie</h2>
<p>Psychoterapia nie oznacza życiowej porażki. Jeżeli samochód zaczyna zachowywać się niezgodnie z naszymi oczekiwaniami, oddajemy go do mechanika, nie czekając na wypadek. Ból zęba skłania nas do wizyty u stomatologa, zanim dolegliwości uniemożliwią nam codzienne funkcjonowanie. Warto kierować się podobną rozwagą w dbaniu o jakość swojego życia.</p>
<p>Psychoterapeuta pomoże Ci poradzić sobie z dyskomfortem psychicznym, zanim przerodzi się on w rozległy kryzys, a skorzystanie z jego pomocy jest wyrazem odpowiedzialności i troski o siebie.</p>
<h2>Psychoterapia daje trwały efekt</h2>
<p>Podczas spotkań z psychoterapeutą, stopniowo poszerzać będziesz świadomość własnych uczuć, emocji, myśli, przekonań, działań, zachowań, potrzeb, doznań z ciała, kontaktów z innymi ludźmi&#8230;</p>
<p>Celem psychoterapii jest nie tylko doraźna pomoc w trudnej sytuacji życiowej, lecz również zaopatrzenie Cię w pełniejszą wiedzę na temat samego siebie. Znając siebie, będziesz w stanie skutecznie zadbać o swoje potrzeby w różnych sytuacjach życia osobistego i zawodowego.</p>
<p><a href="http://psycholog-londyn.co.uk">Wróć do strony głównej.</a></p>